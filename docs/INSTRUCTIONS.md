# Visitekaartje

Maak jouw definitieve visitekaartje. Gebruik daarbij alles wat je tot nog toe geleerd hebt. Dit is een autonome taak dus er staat geen voorbeeld code. Je zult alle onderdelen zelf moeten uitvoeren.

## Context

Deze leertaak hoort bij sprint 1 "Your Tribe". Dit is een autonome opdracht die je individueel uitvoert.

## Briefing

Op fdnd.nl komen alle visitekaartjes van de studenten te staan, op deze website kijken potentiele opdrachtgevers. Presenteer jezelf door middel van een digitaal visitekaartje. 

## Doel van deze opdracht

- Zelfstandig de dev-lifecycle doorlopen
- Een defintief visitekaartje maken

## Werkwijze

Deze opdracht gaat over alle fases van de dev-lifecycle [analyseren](#analyseren), [ontwerpen](#ontwerpen), [bouwen](#bouwen), [integreren](#integreren) en [testen](#testen).

Volg de development lifecycle zoals je dat deze week hebt leren doen. Je kunt de cycle meerdere malen doorlopen. Het is aan te raden in eerste instantie een minimale versie online te zetten en deze daarna systematisch uit te breiden. 

Kijk steeds terug naar eerder gemaakte visitekaartjes, formuleer verbeterpunten en pak die aan.

### Analyseren
*In de analysefase inventariseer je wat er moet gebeuren om een taak uit te voeren.*

<details>
<summary>Aanpak</summary>

1. Kijk terug naar een eerder gemaakt visitekaartje (duplicate, experiment, extension)
2. Formuleer verbeterpunten op basis van feedback die je hebt gekregen of nieuwe dingen die je wilt leren.
3. Zoek bronnen (bijvoorbeeld uit eerdere leertaken) die je kunt gebruiken om geformuleerde punten aan te pakken en noteer die
4. Kies het belangrijkste verbeterpunt en ga daar mee aan de slag

</details>

### Ontwerpen
*In de ontwerpfase neem je ontwerpbeslissingen en zorg je dat je precies weet wat je moet gaan bouwen.*

<details>
<summary>Aanpak</summary>

1. Maak schetsen van een aantal variaties van het idee dat je wilt uitvoeren
2. Vergelijk je schetsen, bespreek deze met een docent en kies onderbouwd welke versie je uit gaat werken

</details>

### Bouwen
*In de bouwfase realiseer je de beslissingen uit de ontwerpfase.*

<details>
<summary>Aanpak</summary>

1. Realiseer het door jou gekozen idee

</details>

### Integreren
*In de integratiefase voer je de aanpassingen door zodat iedereen ze kan zien.*

<details>
<summary>Aanpak</summary>

1. 'Push' jouw aanpassingen naar Github (en publiceer via Github pages) 

</details>

### Testen
*In de testfase controleer je of jouw aanpassingen werken zoals bedoeld.*

<details>
<summary>Aanpak</summary>

1. Laat jouw visitekaartje aan iedereen zien
2. Noteer feedback
3. Ga terug naar de analysefase voor een volgende ronde verbeteringen

</details>

## Criteria
*Definitions of done*

Je bent klaar als je jouw proces (ontwerpbeslissingen, schetsen, inzichten en testresultaten) hebt gedocumenteerd in de README.md in jouw fork van deze repository. Ook moet jouw visitekaartje bereikbaar zijn via gh-pages.

Focus sprint 1 - De focus in deze sprint ligt op kennismaken, samenwerken en hoe je interface en vormgevingsprincipes kan toepassen voor een responsive design. Hoe gaan werken we bij FDND, wat wordt er van je verwacht, welke mindset is nodig.
